# -*- mode: mandoku-view; -*-
#+TITLE: 陰符經講義
#+DATE: 2015-08-24 23:42:43.488693
#+PROPERTY: ID KR5a0110
#+PROPERTY: BASEEDITION WYG    
#+PROPERTY: JUAN 卷二
<pb:KR5a0110_WYG_002-1a>¶
欽定四庫全書¶
　隂符經講義卷二¶
　　　　　　　　　　　　宋　夏元鼎　撰¶
經曰天生天殺道之理也¶
　氣應黄鍾萬物萌動此天生也律中夷則萬物揫斂¶
　天之殺也然天既生之而復殺之何也盖有生殺之¶
　理存乎其間何以知生人能充是道於吾身密参造¶
　化則春生秋殺隂陽代謝不在一年之運而十二時¶
<pb:KR5a0110_WYG_002-1b>¶
　中自可以奪天之妙用而得道之妙理矣¶
天地萬物之盗萬物人之盗人萬物之盗三盗既宜三¶
才既安¶
　天道好生地道好長人為萬物之靈萬物為人之用¶
　烏可以為盗耶得非天地不仁以萬物為芻狗是天¶
　地盗萬物而不使之長榮矣五色令人目盲五音令¶
　人耳聾五味令人口爽是萬物盗於人而不使之永¶
　茂矣斧斤之入山林數罟之入汚池五穀六畜烹飪¶
<pb:KR5a0110_WYG_002-2a>¶
　食啗是人為萬物之盗而不使之長生矣雖然三盗¶
　之暗相銷鑠潜互斵喪不知不覺而榮枯生死莫可¶
　致詰在天地萬物不足以為害而在人者深所以為¶
　害也何以明之天地賊萬物而覆載者常存萬物賊¶
　於人而生成者不絶至於人賊萬物本資以養生也¶
　而反不能長生乃為萬物所盗哀哉世人能深明此¶
　理乎茍能明之自然之所修為守䕶三寳愛養靈珠¶
　存三守一精氣神全赫赤金丹輝光充實天地萬物¶
<pb:KR5a0110_WYG_002-2b>¶
　何能為盗於我哉惟其昩於此也乃以人生天地間¶
　必資於萬物萬物利於人必資於天地其理固宜也¶
　惟其以為宜也則必安之而不以為異也聖人憂之¶
　故曰三盗既宜豈非宜耶是悲其互相戕賊而無有¶
　終窮也三才既安豈其安耶是憐其鼎分列位而安¶
　於相賊也深所以憫世人之不明乎道不能超脱乎¶
　造化之表而出死入生棄枯就榮與天地萬物相為¶
　終始者也吁此黄帝所以成金丹而登天後賢亦拔¶
<pb:KR5a0110_WYG_002-3a>¶
　宅而上昇者相踵也三盗何加損於有道哉¶
故曰食其時百骸理¶
　人之有生四大假合肢節百骸精神血氣非食啗不¶
　能充養茍失其時非徒无益而反害之况金丹大道¶
　其採亦有時取亦有日其甘如飴其大如橘食之登¶
　仙金筋玉骨此其血化為膏膏化為氣氣化為神飛¶
　昇金闕奚止百骸理而已乎¶
動其機萬化安¶
<pb:KR5a0110_WYG_002-3b>¶
　天地造化深不可測機緘黙運人身同之茍得其機¶
　則動罔不吉萬化雖衆安而不危儻失其機則危殆¶
　必矣何安之有¶
人知其神之神不知不神之所以神¶
　神之為用大矣哉然有隱有顯有藏有露聖凡自此¶
　分也世人但知施設注措言語文章不求而得不思¶
　而中以為我之神也殊不知業識忙忙應酬萬變逐¶
　物忘返无須臾寧吁熖烈者膏竭芬郁者本枯自速¶
<pb:KR5a0110_WYG_002-4a>¶
　其盡而已何者以其顯露甚也惟聖人内觀反聽塞¶
　兑含流隱藏於中鬼神莫測故恍恍惚惚若无知也¶
　而其中有物焉杳杳冥冥若不神也而其中有精焉¶
　此不神其神乃所以為至神非有道者其孰能與於¶
　此¶
日月有數大小有定聖功生焉神明出焉¶
　日為太陽月為太隂太陽火魄太隂水魄水火二象¶
　昭著隂陽何有數耶盖天有三百六十五度四分度¶
<pb:KR5a0110_WYG_002-4b>¶
　之一日晝夜行一度月晝夜行十三度有竒日行遲¶
　故一嵗一周天月行速故一月一周天遲速相盪隂¶
　陽相須故有大盡小盡其數一定而不易人之一身¶
　亦有日月亦有度數其周天之運不在一年盖蹙年¶
　成月蹙月成日於十二時中自然隂陽升降魂魄相¶
　生吾有聖功之用必使之烏兎交合龍虎交媾鼓之¶
　以雷霆潤之以風雨虛室生白入於无何有之鄉混¶
　合囘風得於片晌工夫之際謂之神明出者不知其¶
<pb:KR5a0110_WYG_002-5a>¶
　因神而明因明而神也无中有乃𤣥中之𤣥有中¶
　无乃妙中之妙變化萬端淵不可測昭徹萬象洞无¶
　所蔽是謂神明不可思議也雖然與天地合德日月¶
　合明者即此道也今人但能誦之於口而曽不踐履¶
　於身反以神仙為怪誕哀哉其行尸行厠自謂富貴¶
　快樂不知夢幻泡影深可悲傷之也¶
其盜機也天下莫能見莫能知君子得之固窮小人得¶
之輕命¶
<pb:KR5a0110_WYG_002-5b>¶
　盗機之喻妙矣哉盗者何不可測知也機者何不可禦¶
　遏也夜半負之而去此盗也人孰知之若虞機張此¶
　機也人孰遏之然此盗此機能通三才造化得隂陽¶
　闔闢一氣流行機緘自應百姓日用而不知惟學道¶
　者得之以固窮非特曰守貧窮也凡其浮雲富貴不¶
　事肥甘樂清虛從澹泊即固窮之義也小人得之輕¶
　命非曰事刀兵也凡其御房採戰嗜酣聲樂飫酒食¶
　逞財氣即輕命之謂也雖然固窮輕命既有君子小¶
<pb:KR5a0110_WYG_002-6a>¶
　人之分而盗機之發亦何私於有無也特君子明此¶
　機而用之以固窮小人昧此機而用之以輕命耳此¶
　理幽𤣥非盟誓不傳故曰天下莫能見莫能知¶
瞽者善聽聾者善視絶利一源用師十倍三返晝夜用¶
師萬倍¶
　瞽者无明聾者不聰聰明既出視聽何善之有非此¶
　之謂也人以耳目為生反以耳目為累聲色亂於前¶
　視聽動於中知何者為主也惟瞽者目所不睹則心¶
<pb:KR5a0110_WYG_002-6b>¶
　專於聽而粉白黛緑者不能雜也聾者耳所不聞則¶
　心專於視而淫哇鼓吹者不能奪也此用志不分乃¶
　凝於神之妙也絶利一源則心无二用專氣致柔而¶
　已三返晝夜者乃三宫升降上下往来无窮也用師¶
　十倍萬倍者乃精神折衝使邪魔外道非心惡念有¶
　不戰而屈之理也夫以棄絶於利慾精一於本源萬¶
　累消亡无思无慮精誠純篤一念不差此寂然不動¶
　之境也而晝夜之間三宫反覆隂陽升降符節不爽¶
<pb:KR5a0110_WYG_002-7a>¶
　循環无窮此感而遂通之妙也吁此道非見之踐履¶
　騐之日用則曷與言哉雖然十倍萬倍其效猶有淺¶
　深何也盖黜聰明墮肢體槁木其形死灰其心雖可¶
　以定静而入道而弊有釋氏空寂之偏不能運化終¶
　為隂靈苦爽鬼而已其效故止十倍也若夫絶利一¶
　源而復能三返晝夜自然守真抱一升降三宫晝夜¶
　循環靡有暫息天神胥契機應若神不可擬議此與¶
　天地合德日月合明其效實無敵也非用師萬倍而¶
<pb:KR5a0110_WYG_002-7b>¶
　何昔魯侯問耳視目&ZX-111dd3;之道於亢倉子對曰傳之者¶
　妄矣我能視&ZX-111dd3;不用耳目不能易耳目之用必使體¶
　合於心心合於氣氣合於神神合於無其有介然之¶
　色唯然之音雖逺在八荒之外近在目睫之間皆莫¶
　能逃吾視聽矣世人儻知亢倉子之視聽則知黄帝¶
　聾瞽之視聽也𤣥妙哉¶
心生於物死於物機在目¶
　心目相闗生死相因物機相應曽无間斷也人生為¶
<pb:KR5a0110_WYG_002-8a>¶
　萬物之靈日與萬物交際一念之起隨念生於物一¶
　念之滅隨念死於物然心非自生於物也其機在目¶
　耳心非自死於物也其機亦在目耳使當時黑白不¶
　分妍醜不别則心同太虛何由能生死也惟機闗在¶
　目觸之而動一覩美色則倐然生愛一見惡色則倐¶
　然増惡故愛之而欲心生是此心生於物也惡之而¶
　欲心死是此心死於物也原其所自豈是心之本然¶
　哉皆其機之在目也故上聖有内觀之經仙家有簾¶
<pb:KR5a0110_WYG_002-8b>¶
　目之法儒之非禮勿視釋之清淨眼根其㫖深其則¶
　不逺矣雖然瞽者亦有嗜慾豈機專在目耶故曰心¶
　目相闗¶
　¶
　¶
　¶
　¶
　隂符經講義卷二¶
