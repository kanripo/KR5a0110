# -*- mode: mandoku-view -*-
#+TITLE: 陰符經講義
#+DATE: 2015-08-28 23:37:44
#+PROPERTY: BASEEDITION HFL
#+PROPERTY: WITNESS WYG
#+PROPERTY: JUAN 0
¶¶¶¶
<md:KR5a0110_HFL_000-001a>¶<pb:KR5a0110_WYG_000-1a>
欽定四庫全書　　　　　　　子部十四
　陰符經講義　　　　　　　　道家𩔖
　　提要
　　　　(臣/)等謹按陰符經講義四卷宋夏元鼎撰元鼎字宗
　　　　　禹自號雲峯㪚人永嘉人是編以丹法釋陰
　　　　　符之㫖卷末附内外三闗圖日月聖功圖竒
　　　　　器萬象圖三教歸一圖先天後天圖上下鵲
　　　　　橋圖七¶十二候圖五行生成圖各繫以説案漢志
<pb:KR5a0110_WYG_000-1b>
　　　　道家神仙家截然兩⬤隂符三百八十四字
　　　　本李筌自撰而自注之筌注不言爐火則為
　　　　道家之言而非神仙家言可知後人注筌之
　　　　書乃不用筌之自注郢書燕説殆𩔖鑿空然
　　　　參同契不言易陳搏引以言易遂自為一家
　　　　陰符經不言丹此書引以言丹亦遂自為一
　　　　家遞相傳授而不能廢故今于陰符一書録
　　　　六家之注以存其初義復録此書以備其旁
<pb:KR5a0110_WYG_000-2a>
　　　　支所謂從同同也其餘衍此兩⬤者則不更
　　　　録焉二氏之書姑存崖畧而已不必一一窮
　　　　其説也是書前有寳慶二年樓昉序¶稱元鼎
　　　　少從永嘉諸老遊好觀陰符未盡解後遇至
　　　　人于祝融峯頂若有所授者後取陰符讀之
　　　　章斷句析援筆立成若有神物陰來相助云
　　　　云葢方術家務神其説往往如是末又有寶
　　　　慶丙戌留元剛雲峯入藥鏡箋序一篇及元
<pb:KR5a0110_WYG_000-2b>
　　　　鼎自記自序二篇寳慶丁亥王九萬後序一
　　　　篇俞琰席上腐談稱元鼎注陰符藥鏡悟真
　　　　三書真西山為之序與諸序所言悉合今未
　　　　見其入藥鏡悟真篇二注而此本已無徳秀
　　　　序殆傳寫佚之然徳秀西山文集亦不載其
　　　　文則莫喻何故矣乾隆四十三年七月恭校上
　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　總　校　官　(臣/)　陸　費　墀
<pb:KR5a0110_WYG_000-3a>
隂符經講義原序
班孟堅志漢藝文録兵書四種以權謀言者¶十三家以
形勢言者十一家以隂陽言者十¶六家以技巧言者亦
十三家雖門分户析各¶專其一然血脉未嘗不相為貫
也孟堅之言¶曰權謀者以正守國以竒用兵兼形勢包
隂¶陽用技巧者也然則四家實一家也雖然孟¶堅以形
勢隂陽技巧總之以權謀吾獨以權¶謀形勢技巧總之
於隂陽盖天地之間一隂¶<md:KR5a0110_HFL_000-001b>¶一陽而已矣權謀則有縱閉
<pb:KR5a0110_WYG_000-3b>
矣形勢則有離¶合矣技巧則有翕張矣而所以為之縱
閉離¶合翕張者隂陽之變化也故曰一隂一陽之¶謂道
范蠡之謀吳也精察於贏縮蚤晏之節¶而推極於稲蟹
之無種然一鼓而俘之既以¶此謀人之國亦以此自謀
其家所謂後人發¶先人至趨時若猛獸鷙鳥者非隂陽
之用乎¶而權謀形勢技巧固行乎其間矣古人善為¶兵
者未有不通乎隂陽者也風后之握竒武¶侯之八陣李
衞公之孤虛鳥占特其著者爾¶<md:KR5a0110_HFL_000-002a>¶抑又有進此者張留侯
<pb:KR5a0110_WYG_000-4a>
親屈圯上之膝受書¶於老人蘇長公深排之以為安知
秦之世無¶隱君子者吾亦以為秦之世安知無神仙者¶
子房盖偶有所遇耳隂符經黄帝所著文詞¶古奥竒澁
讀者尚不能句况敢下一注脚子¶乎夏君宗禹自浙来
閩手一編示予則所著¶講義也夏君少從永嘉諸大老
遊而竊獨好¶觀此書然未盡解也他日之上饒嘗黙禱
曰¶未登龍虎榜先登龍虎山夜感異夢後遇至¶人於祝
融峯頂若有所授者復取是書讀之¶<md:KR5a0110_HFL_000-002b>¶章斷句析援筆立
<pb:KR5a0110_WYG_000-4b>
成若有神物隂來相助此¶豈摸擬料度如世之箋傳義
疏云爾哉自必¶有油然自得而黙契者矣雖然兵與神
仙未¶易言也言兵則流於詭譎變詐言神仙則流¶於恍
忽誕謾神仙豈自外求哉清明在躬志¶氣如神則神仙
即兵通乎¶兵則知神仙矣种明逸終身隱華山而累世¶
為名將姚平仲京城小不利或者以為遁去¶不死也特
吾儒之所謂神仙者固在此而不¶在彼耳讀夏君之書
者又當以是觀之寳慶¶<md:KR5a0110_HFL_000-003a>¶二年秋八月中澣樓昉序
